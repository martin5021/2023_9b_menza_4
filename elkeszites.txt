Fokahagymakrémleves

Elkészítés:
1. A fokhagymagerezdeket miután megtisztítjuk, törővel összenyomjuk. De késsel is össze lehet préselni őket, ha nincs törő.
2. A kevéske vajat (nekem ez a 20 g vaj egy 100 g-os teavajból vágott 3 db 0,5 cm vastagságú szelet) egy lábasba felteszünk olvasztani, és mikor megolvadt, egyből rászórjuk az összetört fokhagymát. Alacsony lángon pirítjuk, és ott állunk mellette, elég sűrűn kevergetjük, mert nagyon hamar megpirul. Akkor öntjük fel 8 dl vízzel, mikor kezd enyhén barnulni a fokhagyma, de nem szabad megpirítani. Ha felöntöttük vízzel, megsózzuk, és rászórjuk a fehérborsot (ízlés szerint). Nagy lángon főzzük.
3. Míg forraljuk a levest, a lisztet simára kikeverjük a tejjel.
4. Ha felforr a leves, akkor a lisztes tejet beleöntjük a forró levesbe. Ezután megint megvárjuk, hogy felforrjon, és kevergetjük még kicsit (kb. 1 percig), várva, hogy krémessé sűrűsödjön a levesünk. (Mi nem szeretjük, ha túl sűrű lesz, ezért a lisztből csak 3 ek-lal adok hozzá, de ha ez nem elég valakinek, akkor tegyen hozzá bátran több lisztet.)
5. A levest forrón, gőzölögve merjük tányérba, és rászórunk egy kis marok reszelt trappista sajtot. Így tálaljuk, fogyasztjuk.


Kínai szezámmagos csirke

Elkészítés:
(A bundához)
1. A húst felkockázzuk.
2. Egy tálba beletesszük a hozzávalókat (liszt, keményítő, só, tojás, olaj, sütőpor, víz), és sűrű masszát készítünk. Beleforgatjuk a husit.
3. Elkészítjük a mázat.
4. A húst bő, forró olajban aranybarnára sütjük.
5.Ahogy kivesszük az elkészült húst, rögtön beletesszük a mázba, majd tálra tesszük.


Muffin

Elkészítés:
1.A lisztet a sütőporral elvegyítjük.
2.A tojást habosra keverjük és hozzáadjuk a cukrot, valamint a tejet és az olajat is.
3.Végül az egészet elkeverjük.
4.A muffinformákat kivajazzuk vagy muffinpapírral béleljük.
5.A masszát a formákba öntjük és 175-180 fokon tűpróbáig sütjük.


Tárkonyos csirkeraguleves

Elkészítés:
1. A csirkemellfilét apró kockákra vágjuk.
2. Egy jó nagy lábosban felhevítjük az olajat, rádobjuk a húst és fehéredésig pirítjuk.
3. A zöldségeket felkockázzuk és a húshoz adjuk. (Személy szerint a répán kívül minden zöldséget egészben szoktam hagyni és miután kész a leves, kihalászom őket az egészben hagyott hagymával együtt.)
4. Hozzáadjuk a tárkonyt, az erőleveskockákat és a szárított petrezselymet, majd felöntjük vízzel.
5. Forrás után, fedő alatt, takaréklángon addig főzzük, míg minden megpuhul. Amikor már majdnem puha a többi zöldség, akkor adjuk hozzá a zöldborsót a leveshez.
6.Egy kis tálba öntjük a tejszínt, és rámerünk 3-4 merőkanál levest, simára keverjük és a leveshez adjuk.
7.Jól megkavarjuk az egészet és még egy kis tárkonyt morzsolunk bele.
8.Amikor újra forr, belecsavarjuk a citrom levét.


Bácskai rizses hús

Elkészítés:
1. Szaftos sertéspörköltet készítünk: a finomra vágott vöröshagymát megdinszteljük kevés zsiradékon, és hozzáadjuk a megtisztított, és felkockázott sertéshúst.
2. Fehéredésig pirítjuk, majd hozzáadjuk a fűszerpaprikát, a felaprított fokhagymát és egy csipet köményt.
3. A paradicsom héját eltávolítjuk, felkockázzuk, és a paprikával együtt a húshoz adjuk.
4. Fedővel lefedve készre főzzük, ha szükséges, kevés folyadékkal öntsük fel. Sózzuk, borsozzuk.
5. A rizs kevés olajon futtassuk meg, majd kétszeres mennyiségű vízzel felöntve készre főzzük.
6. Ha a rizs elkészült, összekeverjük a hússal, és hagyjuk egy kicsit összeérni az ízeket.


Kókuszgolyó

Elkészítés:
1. Az alapanyagokat összedolgozzuk a kókuszreszelék kivételével.
2. Vizes kézzel kicsi gombócokat formázunk, és belehempergetjük a kókuszreszelékbe.
3. 2 órára a hűtőbe tesszük, majd elfogyasztjuk!


Babgulyás

Elkészítés:
1. A zsíron üvegesre pároljuk a hagymát és a fokhagymát.
2. A marhanyakat kockákra vágjuk fel, és tegyük a hagymára. Keverjük jól össze, és hagyjuk, hogy kicsit megpiruljon a hús.
3. Ezután jöhet a kockára vágott erős és sima paprika. Utána a paradicsom, sárgarépa, fehérrépa és a zeller is. Keverjük össze, és hagyjuk pár percet párolódni.
4. Szórjuk a fűszerpaprikát és a borsot a zöldségekre, a friss kakukkfüvet pedig tépkedjük rá.
5. Öntsük fel vízzel az egészet, majd sózzuk meg, és hagyjuk felforrni a levest.
6. Forrás után öntsük bele az előzőleg beáztatott babot, és ha a babhoz nem adtunk az áztatás idején babérlevelet, akkor azt is tegyük a levesbe.
7. Ezután lassú tűzön, addig főzzük a babot, amíg meg nem puhul. Ez körülbelül másfél-két óra lesz, de közben azért figyeljük.
8. A kész levest kevés tejföllel a tetején tálalhatjuk is.


Mac and Cheese

Elkészítés:
1. A vajat olvasszuk meg, majd szórjuk rá a lisztet, és sűrűn kevergetve, közepes lángon "pirítsuk" pár percig. Majd fokozatosan adjuk hozzá a szobahőmérsékletű tejet, amit aztán mindig keverjünk el. A lényeg, hogy egy nem túl folyós állagú masszát kapjunk.
2. A masszánkat sózzuk-borsozzuk ízlésünknek megfelelően! Majd keverjük hozzá a lereszelt cheddar sajtot, és keverjük jól el.
3. Végül pedig öntsük a kifőtt tésztát a masszába, és keverjük jól össze. Kevés frissen őrölt bors még mehet a tetejére tálalásnál, és ennyi.


Fánk

Elkészítés:
1. Az élesztőt felfuttatjuk a langyos tejben 1 ek cukorral.
2. A liszthez adjuk a sót, a maradék cukrot, a vaníliás cukrot, a felfutott élesztőt, a szobahőmérsékletű margarint és a tojássárgáját.
3. Alaposan kidagasztjuk. Meleg helyen kb. 1 óra alatt a duplájára kelesztjük.
4. Lisztezett felületen 1,5 cm vastagra nyújtjuk. Egy közepes méretű, lisztezett pogácsaszaggatóval kiszaggatjuk.
5. A korongok közepébe hüvelykujjal lyukat nyomunk úgy, hogy a tészta ne szakadjon át.
6. Egy magasabb falú edényben felforrósítjuk az olajat. Addig is kel még a tészta.
7. Közepes lángon, többször megforgatva karamellbarnára sütjük mindkét oldalukat. Vigyázzunk, mert hamar sül.
8. Konyhai papírtörlőn hagyjuk a felesleges olajat lecsöpögni.
9. Porcukorral meghintve, bármilyen ízesítésű lekvárral kínáljuk.


Eperkrémleves

Elkészítés:
1. Az epreket megmossuk, a csumáját eltávolítjuk. Egy nagyobb edénybe tesszük, és vajon elkezdjük lassan fonnyasztani a gyümölcsöket.
2. Amikor már elkezdett az eper levet engedni, akkor hozzáadjuk a cukrot, az őrölt szegfűszeget, a vaníliás cukrot és a citrom reszelt héját.
3. Ezután felöntjük kb. 200 ml vízzel.
4. A tejszínt és a tejfölt egy tálban összekeverjük. A tejszínes-tejfölös keveréket ráöntjük az eperre, de csak fokozatosan, mert össze tud csomósodni, ha hirtelen öntjük bele. Végül pedig az egészet botmixerrel összetörjük. Hagyjuk kihűlni, majd pár órára a hűtőbe tesszük.


Hentes tokány

Elkészítés:
1. A zsiradékban a szalonnát félig megpirítjuk, hozzáadjuk a hagymát, azt is félig megpirítjuk.
2. Beletesszük a fokhagymát és egy kevés csontlével, vagy vízzel felengedjük.
3. Zsírjára pirítjuk, majd hozzáadjuk a húst, sóval borssal ízesítjük. Fedő nélkül kevergetve elpároljuk a húslevet.
4. Ismét kevés csontlével felengedjük, és mérsékel tűzön tovább pároljuk. Rövid lében, saját gőzében párolódjon.
5. Ha a hús félig megpuhult, beletesszük a paradicsompürét, és evvel puhára pároljuk, a végén lepirítjuk.
6. Hozzátesszük az uborkát és annyi csontlével felengedjük, hogy a leve ne legyen sem híg, sem túl sűrű.


Tiramisu

Elkészítés:
1. A tojássárgáját egy nagy keverőtálba tesszük, és állandó kevergetés mellett forró vízfürdőn pasztörizáljuk kb. mártás sűrűségűre (2 perc), majd villámgyorsan kiemelve jeges vízfürdőn (egy tepsibe jégkockás vizet helyezve) pár percig kevergetve hűtjük. Akkor jó, ha a tál alja már hideg.
2.Hozzáadjuk a porcukrot, és elektromos habverővel kemény habbá verjük, fehéredésig. Kemény hab lesz, csak legyünk kitartóak.
3. Majd az 1kg mascarponével addig keverjük, amíg kenhető állományú nem lesz. (Elég keménykrém lesz, kitartás:)
4. Kb. fél órát hűtőben pihentetjük.
5. A lehűtött hosszú kávéba beleöntjük a mandulalikőrt, majda babapiskótát egyenként gyorsan bemártjuk, kiemeljük (nem szabad áztatni, csak egy pillanatra mártsuk be), majd egy megfelelő nagyságú szögletes tepsibe/tálba egymás mellé helyezzük hosszanti irányban. A tepsi alját egészen fedjük be, ha szükséges, törjük ketté a piskótákat.
6. A krém felét rákenjük.
7. A babapiskóták másik felét ugyancsak mártjuk, majd keresztirányban helyezzük egymás mellé.
8. Rákenjük a krém másik felét.
9. A tepsit megütögetjük, majd habkártya segítségével az egész tetejét elsimítjuk.
10. Lefóliázva normál hűtőben 12 órát pihentetjük.
11. Kb. 8x8-as kockára daraboljuk, és szitált nyers kakaóporral meghintjük.

Tyúkhúsleves

Elkészítés:
1. A húsokat megtisztítjuk.
2. A zöldségeket megtisztítjuk. Egy 5 literes edénybe pakoljuk a húsokat és a hagymát. Felengedjük annyi vízzel, amennyi ellepi (kb. 3-4 l). Először nagy lángon melegítjük, amíg fel nem forr, utána kis lángra vesszük, és sózzuk, borsozzuk. A habját mindig szedegessük le egy szűrővel.
3. A zöldségeket ízlés szerint feldaraboljuk és megmossuk. Ha a levesünk elforrta a habját, akkor belepakolhatjuk a zöldségeket és az összekötözött petrezselymet.
4. A vége felé kivesszük a petrezselymet, a hagymát és paprikát. Hagyjuk tovább főni a levesünket.
5. Ha úgy gondoljuk, hogy megfőtt a leves, akkor kivesszük a tyúk lábát, és ha a lábujj porcairól és az ízületeiről kezd szétrepedezni a bőr, akkor jó. Elzárjuk, külön vesszük a zöldségeket és a húsokat. A levét hagyjuk egy kicsit leülepedni, majd finom szűrőn átszűrjük. Az edény alján hagyjunk két merőkanálnyi levest.
6. A maradék levest egy kis edénybe felforraljuk, és kifőzzük benne a tésztát. Ha megfőtt a tészta, nem szűrjük le, hanem lefedjük egy fedővel, és hagyjuk állni 20 percig. A levest a hússal, a zöldségekkel és a tésztával tálaljuk.


Rántott csirkemell, burgonya püré

Elkészítés:
1. A csirkemell filéket feldaraboljuk, majd sózzuk-borsozzuk. A joghurtba belekeverjük a reszelt fokhagymát. Egy jól zárható, műanyag zacskóba tesszük a húst és a fokhagymás joghurtot, alaposan átdörzsöljük, és egy órára hűtőbe tesszük.
2. Előkészítünk három tálkát, az egyikbe a lisztet, a másikba a felvert tojást, a harmadikba pedig az apróra tört corn flakest tesszük. Ebben a sorrendben bepanírozzuk a csirkéket.
3. Az olajat felhevítjük, és kisütjük benne a csirkefalatokat.
4. A burgonyát bő, sós vízben feltesszük főni, és hozzáadjuk a babérlevelet és a megtisztított hagymát, valamint fokhagymát. Ha a burgonya megpuhult, leszűrjük. (A fokhagymát, babérlevelet és vöröshagymát eldobjuk.)
5. A felkockázott vajat még a forró burgonyához hozzákeverjük, és összetörjük. Belekeverjük a tejfölt és annyit tejet, hogy a megfelelő állagot elérjük.


Sport szelet

Elkészítés:
1. A kekszet ledaráljuk, majd belekeverjük a kakaót és a porított vaníliarudat.
2. A vajat, a tejet és a cukrot addig melegítjük, míg a cukor teljesen elolvad.
3. A meleg tejes egyveleget a kekszhez adjuk, a rumaroma kíséretében. Alaposan összedolgozzuk.
4. A tésztát sütőpapírral bélelt (kb. fél gáztepsinyi méretű) tepsibe egyengetjük és hűvösebb helyen, 1-2 órán át szikkadni hagyjuk.
5. A darabokra tört csokit vízgőz felett felolvasztjuk, hozzákeverjük az olajat és bevonjuk vele a tészta tetejét.
6. Megvárjuk, míg a csokimáz megdermed, s csak aztán szeleteljük.